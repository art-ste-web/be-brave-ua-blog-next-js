---
title: 'Сім порад для влучної стрільби із АК'
excerpt: 'Поради інструкторів для влучної стрільби з АК'
description : ""
date: '04.11.22'
cover_image: '/images/posts/zbroya/ak-girl.jpg'
post_images : []
tags: [стрільба, навички]
slug : "porady-vluchnoyi-strilby-ak"
author : ""
categories : ["навички"]
draft : false
---

Від елементарних знань і правильного алгоритму дій залежить точність пострілу із автомата.
 
1. **Мушка має бути на одній лінії із прицільною планкою.** Дивлячись на планку та мушку, візуально повинна утворюватися літера «Ш». Центральний елемент літери не можна зміщувати праворуч або ліворуч. Інакше куля піде вбік.
 
2. **Міцно притискайте приклад до плеча.** Добре зафіксована зброя забезпечує правильну траєкторію польоту кулі. В іншому разі від віддачі автомата ствол смикнеться вгору і куля не потрапить у ціль.
 
3. **Не напружуйте руки.** Надміру напружені руки стрільця на зброї призводять до тремтіння. Відтак куля вилітає зі ствола із відхиленням.
 
4. **Стріляйте на видиху.** Не потрібно затамовувати подих, стріляючи. Це призводить до тремтіння рук і вібрації автомата. Натиск на гачок на видиху сприяє збереженню точного прицілювання.
 
5. **Натискайте на спусковий гачок пучкою пальця.** Це дозволяє рівномірно здійснювати натиск і не перекошувати при цьому гачок. У разі натиску фалангою або місцем згину фаланги спусковий гачок йде під кутом, ствол зміщується вбік на кілька міліметрів. У результаті куля не потрапляє у ціль.
 
6. **Спуск робіть плавним.** У найбільш поширеної стрілецької зброї нашої армії спусковий гачок має так званий вільний хід перед спрацюванням механізму для пострілу. Тільки у разі плавного натиснення впродовж всього ходу гачка можна домогтися мінімального смикання зброї.
 
7. **Правильно користуйтеся прицільною планкою.** Цифри на ній означають відстань до цілі у метрах. «П» — це прямий постріл. Цю поділку використовують при стрільбі до цілі на 400 метрів.
 
Джерело: [Сили територіальної оборони ЗСУ](https://www.facebook.com/100068672623504/posts/pfbid0jqSUgnz4bApuXEAfy9GMoxRZTDB7w4ML9B18ZbT2LVeRTfmJHSi5PuBBgv3xLnFzl/)