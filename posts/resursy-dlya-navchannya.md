---
title: '–†–µ—Å—É—Ä—Å–∏ –¥–ª—è —Å–∞–º–æ–Ω–∞–≤—á–∞–Ω–Ω—è (–¥–æ–ø–æ–≤–Ω—é—î—Ç—å—Å—è)'
excerpt: '–Ü–Ω—Ñ–æ—Ä–º–∞—Ü—ñ–π–Ω—ñ —Ä–µ—Å—É—Ä—Å–∏ –∑ –º–∞—Ç–µ—Ä—ñ–∞–ª–∞–º–∏ –¥–ª—è —Å–∞–º–æ—Å—Ç—ñ–π–Ω–æ–≥–æ –Ω–∞–≤—á–∞–Ω–Ω—è –≤—ñ–π—Å—å–∫–æ–≤—ñ–π —Å–ø—Ä–∞–≤—ñ'
description : ""
date: '2023-02-24'
cover_image: '/images/posts/training.jpg'
tags: [–∫–æ—Ä–∏—Å–Ω—ñ_–Ω–∞–≤–∏—á–∫–∏]
slug : "resursy-dlya-navchannya"
author : ""
categories : ["–ù–∞–≤–∏—á–∫–∏"]
draft : false
---

> "–í –∫—Ä–∏—Ç–∏—á–Ω—ñ–π —Å–∏—Ç—É–∞—Ü—ñ—ó –≤–∏ –Ω–µ –ø—ñ–¥–Ω—ñ–º–µ—Ç–µ—Å—å –¥–æ —Ä—ñ–≤–Ω—è —Å–≤–æ—ó—Ö –æ—á—ñ–∫—É–≤–∞–Ω—å, –∞ –≤–ø–∞–¥–µ—Ç–µ –¥–æ —Ä—ñ–≤–Ω—è —Å–≤–æ—î—ó –ø—ñ–¥–≥–æ—Ç–æ–≤–∫–∏" *–û–¥–Ω–µ –∑ –ø—Ä–∞–≤–∏–ª –ö–æ—Ä–ø—É—Å—É –ú–æ—Ä—Å—å–∫–æ—ó –ø—ñ—Ö–æ—Ç–∏ –°–®–ê*

ü§ú–ó –ø–æ—á–∞—Ç–∫—É –≤—ñ–π–Ω–∏ –±—É–ª–æ —Å—Ç–≤–æ—Ä–µ–Ω–æ —á–∏–º–∞–ª–æ —Ä–µ—Å—É—Ä—Å—ñ–≤, —è–∫—ñ –¥–∞—é—Ç—å –±–∞–∑–æ–≤—ñ —ñ –ø–æ–≥–ª–∏–±–ª–µ–Ω—ñ –∑–Ω–∞–Ω–Ω—è –∑ —Ç–∞–∫—Ç–∏—á–Ω–æ—ó –ø—ñ–¥–≥–æ—Ç–æ–≤–∫–∏, –≤–æ–≥–Ω–µ–≤–æ—ó, –≤—ñ–π—Å—å–∫–æ–≤–æ—ó —Ç–æ–ø–æ–≥—Ä–∞—Ñ—ñ—ó, —Ç–∞–∫—Ç–∏—á–Ω–æ—ó –º–µ–¥–∏—Ü–∏–Ω–∏ —Ç–æ—â–æ. –ü–æ—Ç—Ä—ñ–±–Ω–æ –ø–∞–º'—è—Ç–∞—Ç–∏, —â–æ **—î–¥–∏–Ω–∏–π —Å–ø–æ—Å—ñ–± —Ä–æ–∑–≤–∏–Ω—É—Ç–∏ –≤ —Å–æ–±—ñ –ø–æ—Ç—Ä—ñ–±–Ω—ñ –Ω–∞–≤–∏—á–∫–∏ —Ü–µ –ø–æ—Å—Ç—ñ–π–Ω—ñ —Ç—Ä–µ–Ω—É–≤–∞–Ω–Ω—è!**

–ó—ñ–±—Ä–∞–Ω–∞ –Ω–∞ —Ü–∏—Ö —Ä–µ—Å—É—Ä—Å–∞—Ö —ñ–Ω—Ñ–æ—Ä–º–∞—Ü—ñ—è –¥–æ–ø–æ–º–æ–∂–µ –ø—ñ–¥–≤–∏—â–∏—Ç–∏ –≤—ñ–π—Å—å–∫–æ–≤—É –∫–≤–∞–ª—ñ—Ñ—ñ–∫–∞—Ü—ñ—é –º–∞–π–∂–µ –∑ –±—É–¥—å-—è–∫–∏—Ö –Ω–∞–ø—Ä—è–º—ñ–≤. –°–∞–º–æ–æ—Å–≤—ñ—Ç–∞ –∑–∞–ª–∏—à–∞—î—Ç—å—Å—è –≤–∞–∂–ª–∏–≤–∏–º –µ–ª–µ–º–µ–Ω—Ç–æ–º –ø—ñ–¥–≥–æ—Ç–æ–≤–∫–∏ –≤–æ—ó–Ω–∞, –Ω–µ –Ω–µ—Ö—Ç—É–π—Ç–µ –Ω–µ—é. 

### üü©–°–ø—Ä–æ—Ç–∏–≤ G7

–Ü–Ω—Ñ–æ—Ä–º–∞—Ü—ñ–π–Ω–∏–π —Ä–µ—Å—É—Ä—Å, —Å—Ç–≤–æ—Ä–µ–Ω–∏–π —É–ø—Ä–∞–≤–ª—ñ–Ω–Ω—è–º –ø—ñ–¥–≥–æ—Ç–æ–≤–∫–∏ (G7) —à—Ç–∞–±—É –ö–æ–º–∞–Ω–¥—É–≤–∞–Ω–Ω—è –°–∏–ª —Ç–µ—Ä–∏—Ç–æ—Ä—ñ–∞–ª—å–Ω–æ—ó –æ–±–æ—Ä–æ–Ω–∏ –ó–°–£. –í—ñ–Ω –º—ñ—Å—Ç–∏—Ç—å, –º–∞–±—É—Ç—å, –Ω–∞–π–±—ñ–ª—å—à—É –≤ —ñ–Ω—Ç–µ—Ä–Ω–µ—Ç—ñ –±–∞–∑—É –∑–Ω–∞–Ω—å –∑ –≤—ñ–π—Å—å–∫–æ–≤–æ—ó —Å–ø—Ä–∞–≤–∏. –ú–∞—Ç–µ—Ä—ñ–∞–ª–∏ –ø–æ–¥—ñ–ª–µ–Ω—ñ –Ω–∞ 17 –ø—ñ–¥–≥—Ä—É–ø, –≤ —è–∫—ñ –≤—Ö–æ–¥—è—Ç—å —É—Ä–æ–∫–∏ –∑ –≤–æ–≥–Ω–µ–≤–æ—ó, –ø—Å–∏—Ö–æ–ª–æ–≥—ñ—á–Ω–æ—ó, —ñ–Ω–∂–µ–Ω–µ—Ä–Ω–æ—ó –ø—ñ–¥–≥–æ—Ç–æ–≤–∫–∏ —Ç–∞ —ñ–Ω—à–∏—Ö –Ω–∞–ø—Ä—è–º—ñ–≤. –ù–∞ —Å–∞–π—Ç—ñ –≤–∏ —Ç–∞–∫–æ–∂ –∑–Ω–∞–π–¥–µ—Ç–µ –∑–∞–∫–æ–Ω–æ–¥–∞–≤—á—É –±–∞–∑—É —Ç–∞ –¥–æ–±—ñ—Ä–∫—É –≤—ñ–π—Å—å–∫–æ–≤–∏—Ö –Ω–∞—Å—Ç–∞–Ω–æ–≤.

üîó [https://sprotyvg7.com.ua/](https://sprotyvg7.com.ua/)

### üü©–ü–ª–∞—Ç—Ñ–æ—Ä–º–∞ ¬´–Ø–±–ª—É–Ω—è¬ª

¬´–Ø–±–ª—É–Ω—è¬ª ‚Äì —Ü–µ —ñ–Ω—Ñ–æ—Ä–º–∞—Ü—ñ–π–Ω–∞ –ø–ª–∞—Ç—Ñ–æ—Ä–º–∞ –¥–ª—è –±–∞–∑–æ–≤–æ—ó –≤—ñ–π—Å—å–∫–æ–≤–æ—ó –ø—ñ–¥–≥–æ—Ç–æ–≤–∫–∏. –ù–∞ –ø–ª–∞—Ç—Ñ–æ—Ä–º—ñ –∑—ñ–±—Ä–∞–Ω–∞ –∑ —Ä—ñ–∑–Ω–∏—Ö –ø—É–±–ª—ñ—á–Ω–∏—Ö –¥–∂–µ—Ä–µ–ª —Ç–µ–æ—Ä—ñ—è –∑ –æ—Å–Ω–æ–≤–Ω–∏—Ö —Ç–µ–º –≤—ñ–π—Å—å–∫–æ–≤–æ—ó —Å–ø—Ä–∞–≤–∏, –∞ —Ç–∞–∫–æ–∂ –∫–æ—Ä–∏—Å–Ω—ñ –ø–æ—Å–∏–ª–∞–Ω–Ω—è, —Å–ø–∏—Å–∫–∏ —Ç—Ä–µ–Ω—ñ–Ω–≥–æ–≤–∏—Ö —Ü–µ–Ω—Ç—Ä—ñ–≤, –∫—É—Ä—Å—ñ–≤. –†–µ—Å—É—Ä—Å –±—É–¥–µ –±—ñ–ª—å—à–µ –∫–æ—Ä–∏—Å–Ω–∏–π –Ω–æ–≤–∞—á–∫–∞–º —É –≤—ñ–π—Å—å–∫–æ–≤—ñ–π —Å–ø—Ä–∞–≤—ñ, –∞–ª–µ –æ–∑–Ω–∞–π–æ–º–∏—Ç–∏—Å—å –∑ –Ω–∏–º —É—Å–µ –æ–¥–Ω–æ –≤–∞—Ä—Ç–æ.

üîó [https://jablunia.org/](https://jablunia.org/)

üü©Combat Raccoon

–î–æ—Å–ª—ñ–≤–Ω–æ ¬´–ë–æ–π–æ–≤–∏–π —î–Ω–æ—Ç¬ª ‚Äì —Ü–µ YouTube-–∫–∞–Ω–∞–ª –∑ –ø–µ—Ä–µ–∫–ª–∞–¥–∞–º–∏ –º–∞—Ç–µ—Ä—ñ–∞–ª—ñ–≤ –≤—ñ–π—Å—å–∫–æ–≤–æ–≥–æ —Å–ø—Ä—è–º—É–≤–∞–Ω–Ω—è. –ü–µ—Ä–µ–º—ñ—â–µ–Ω–Ω—è —Ç–∞ –∑–∞—Å—ñ–¥–∫–∞ –≤–∑–≤–æ–¥–æ–º, —è–∫ –∫–æ—Ä–∏–≥—É–≤–∞—Ç–∏ ¬´–∞—Ä—Ç—É¬ª —á–∏ –∑–∞—Å—Ç–æ—Å—É–≤–∞—Ç–∏ –ü–¢–ö–† ¬´–§–∞–≥–æ—Ç¬ª ‚Äì —É—Å–µ —Ü–µ —î —Ç—É—Ç. –ö–∞–Ω–∞–ª –Ω–∞—Ä–∞—Ö–æ–≤—É—î –±—ñ–ª—å—à–µ 60 –∫–æ—Ä–∏—Å–Ω–∏—Ö –≤—ñ–¥–µ–æ. 
ü§ú [https://www.youtube.com/@combatraccoon6109/videos](https://www.youtube.com/@combatraccoon6109/videos)

üü©–ë–∞–∑–æ–≤–∞ –≤—ñ–π—Å—å–∫–æ–≤–∞ –ø—ñ–¥–≥–æ—Ç–æ–≤–∫–∞

–ù–∞–≤—á–∞–ª—å–Ω–∏–π –≤—ñ–¥–µ–æ–∫—É—Ä—Å, —è–∫–∏–π —É—á–∏—Ç—å –ø—Ä–∞–≤–∏–ª—å–Ω–æ –ø–æ–≤–æ–¥–∏—Ç–∏—Å—è –∑—ñ –∑–±—Ä–æ—î—é, –ø–µ—Ä–µ—Å—É–≤–∞—Ç–∏—Å—è —É –±–æ–π–æ–≤–∏—Ö —É–º–æ–≤–∞—Ö, –∫–æ—Ä–∏—Å—Ç—É–≤–∞—Ç–∏—Å—è —É–∫—Ä–∏—Ç—Ç—è–º–∏, –º–∞—Å–∫—É–≤–∞—Ç–∏—Å—è, –æ—Ä—ñ—î–Ω—Ç—É–≤–∞—Ç–∏—Å—è –Ω–∞ –º—ñ—Å—Ü–µ–≤–æ—Å—Ç—ñ —Ç–∞ –æ–±–ª–∞–¥–Ω—É–≤–∞—Ç–∏ –ø–æ–∑–∏—Ü—ñ—ó. –ê–≤—Ç–æ—Ä –≤—ñ–¥–µ–æ—É—Ä–æ–∫—ñ–≤ ‚Äì –≤—ñ–π—Å—å–∫–æ–≤–æ—Å–ª—É–∂–±–æ–≤–µ—Ü—å –∑ –ø–æ–∑–∏–≤–Ω–∏–º –°–∏—Ä—ñ—î—Ü—å. –Ø–∫—â–æ –≤–∏ —Ö–æ—á–µ—Ç–µ –ø—Ä–∏–≥–∞–¥–∞—Ç–∏ –±–∞–∑—É, —Ç–æ –≤–∞–º —Å—é–¥–∏. 
ü§ú [https://kmb.in.ua/](https://kmb.in.ua/)

üü©–ê–ª–≥–æ—Ä–∏—Ç–º M.A.R.C.H.

–£ —Ü—å–æ–º—É –≤—ñ–¥–µ–æ –ø–æ–∫–∞–∑—É—î—Ç—å—Å—è –∞–ª–≥–æ—Ä–∏—Ç–º –¥–æ–ø–æ–º–æ–≥–∏ –ø–æ—Ä–∞–Ω–µ–Ω–æ–º—É M.A.R.C.H. –ô–æ–≥–æ —Ä–µ–∫–æ–º–µ–Ω–¥–æ–≤–∞–Ω–æ –∑–∞—Å—Ç–æ—Å–æ–≤—É–≤–∞—Ç–∏ –≤ –∂–æ–≤—Ç—ñ–π –∞–±–æ –∑–µ–ª–µ–Ω—ñ–π –∑–æ–Ω—ñ, –∫–æ–ª–∏ –≤–∏ –Ω–µ –ø–µ—Ä–µ–±—É–≤–∞—î—Ç–µ –ø—ñ–¥ –≤–æ–≥–Ω–µ–º —Ç–∞ –º–æ–∂–µ—Ç–µ —Å–∫–æ–Ω—Ü–µ–Ω—Ç—Ä—É–≤–∞—Ç–∏—Å—è –Ω–∞ –Ω–∞–¥–∞–Ω–Ω—ñ –¥–æ–ø–æ–º–æ–≥–∏ –ø–æ—Ä–∞–Ω–µ–Ω–æ–º—É –≤ –ø–æ–≤–Ω–æ–º—É –æ–±—Å—è–∑—ñ. –ê–ª–≥–æ—Ä–∏—Ç–º –≤–∏–∑–Ω–∞—á–∞—î –ø—Ä—ñ–æ—Ä–∏—Ç–µ—Ç–∏ —ñ –ø–æ—Ä—è–¥–æ–∫ –¥—ñ–π —É –Ω–∞–¥–∞–Ω–Ω—ñ –¥–æ–ø–æ–º–æ–≥–∏ –ø–æ—Ä–∞–Ω–µ–Ω–æ–º—É.
ü§ú [https://www.youtube.com/watch?v=ctU6gdVqxUI](https://www.youtube.com/watch?v=ctU6gdVqxUI)

üü©–û–Ω–ª–∞–π–Ω-–∫—É—Ä—Å –¥–æ–º–µ–¥–∏—á–Ω–æ—ó –¥–æ–ø–æ–º–æ–≥–∏

–£–∫—Ä–∞—ó–Ω—Å—å–∫–∞ –ø–ª–∞—Ç—Ñ–æ—Ä–º–∞ –æ–Ω–ª–∞–π–Ω-–æ—Å–≤—ñ—Ç–∏ Prometheus –∑–∞–ø—É—Å—Ç–∏–ª–∞ –æ–Ω–ª–∞–π–Ω-–∫—É—Ä—Å –ø–µ—Ä—à–æ—ó –¥–æ–º–µ–¥–∏—á–Ω–æ—ó –¥–æ–ø–æ–º–æ–≥–∏ –≤ —É–º–æ–≤–∞—Ö –≤—ñ–π–Ω–∏. –£ —Ü—å–æ–º—É –∫—É—Ä—Å—ñ —Ç–µ–∂ —Ä–æ–∑–≥–ª—è–¥–∞—î—Ç—å—Å—è –ø—Ä–æ—Ç–æ–∫–æ–ª M.A.R.C.H., –∞–ª–µ –±—ñ–ª—å—à –¥–µ—Ç–∞–ª—å–Ω–æ. –î–æ —Ç–æ–≥–æ –∂ –Ω–∞ –∫–æ–∂–Ω–æ–º—É –µ—Ç–∞–ø—ñ –≤–∏ –∑–º–æ–∂–µ—Ç–µ –ø–µ—Ä–µ–≤—ñ—Ä–∏—Ç–∏ —Å–≤–æ—ó –∑–Ω–∞–Ω–Ω—è –∑–∞ –¥–æ–ø–æ–º–æ–≥–æ—é –∫–æ–Ω—Ç—Ä–æ–ª—å–Ω–∏—Ö –ø–∏—Ç–∞–Ω—å. 
ü§ú [https://courses.prometheus.org.ua/courses/course-v1:Prometheus+FAW+2022_T2/course/](https://courses.prometheus.org.ua/courses/course-v1:Prometheus+FAW+2022_T2/course/)

üü©TacticMedAid

–ú–æ–±—ñ–ª—å–Ω–∏–π –∑–∞—Å—Ç–æ—Å—É–Ω–æ–∫ TacticMedAid –º–∞—î –¥–≤–∞ –Ω–∞–ø—Ä—è–º–∫–∏: —Ü–∏–≤—ñ–ª—å–Ω–∏–π —Ç–∞ –≤—ñ–π—Å—å–∫–æ–≤–∏–π. –¶–∏–≤—ñ–ª—å–Ω–∞ —á–∞—Å—Ç–∏–Ω–∞ –Ω–∞–ø—Ä–∞–≤–ª–µ–Ω–∞ –∑–¥–µ–±—ñ–ª—å—à–æ–≥–æ –Ω–∞ –∑—É–ø–∏–Ω–∫—É –∫—Ä–æ–≤–æ—Ç–µ—á—ñ, –æ—Å–∫—ñ–ª—å–∫–∏ –∫—Ä–æ–≤–æ–≤—Ç—Ä–∞—Ç–∞ –≤–≤–∞–∂–∞—î—Ç—å—Å—è –Ω–∞–π—Ä–æ–∑–ø–æ–≤—Å—é–¥–∂–µ–Ω—ñ—à–æ—é —Ç–∞ –Ω–∞–π–Ω–µ–±–µ–∑–ø–µ—á–Ω—ñ—à–æ—é –ø—Ä–∏—á–∏–Ω–æ—é —Å–º–µ—Ä—Ç—ñ –≤ —É–º–æ–≤–∞—Ö –≤—ñ–π–Ω–∏. –ß–∞—Å—Ç–∏–Ω–∞ –¥–ª—è –≤—ñ–π—Å—å–∫–æ–≤–∏—Ö –º—ñ—Å—Ç–∏—Ç—å –ø–æ—è—Å–Ω–µ–Ω–Ω—è –∞–ª–≥–æ—Ä–∏—Ç–º—ñ–≤ –¥—ñ–π –Ω–∞ —Ä—ñ–∑–Ω—ñ –ø–æ—à–∏—Ä–µ–Ω—ñ –≤–∏–¥–∏ —Ç—Ä–∞–≤–º —Ç–∞ –ø–æ—Ä–∞–Ω–µ–Ω—å –≤ —É–º–æ–≤–∞—Ö –±–æ–π–æ–≤–∏—Ö –¥—ñ–π. 
ü§ú [https://play.google.com/store/apps/details?id=app.TacticMedAid&hl=uk](https://play.google.com/store/apps/details?id=app.TacticMedAid&hl=uk)

üü©–ë—ñ–±–ª—ñ–æ—Ç–µ–∫–∞ The Mozart Group

–ú—ñ–Ω—ñ–±—ñ–±–ª—ñ–æ—Ç–µ–∫–∞ –¥–ª—è —É–∫—Ä–∞—ó–Ω—Å—å–∫–∏—Ö –≤—ñ–π—Å—å–∫–æ–≤–∏—Ö. –£ –Ω—ñ–π –∑—ñ–±—Ä–∞–Ω–∞ –∫–æ—Ä–∏—Å–Ω–∞ —ñ–Ω—Ñ–æ—Ä–º–∞—Ü—ñ—è ‚Äì –≤—ñ–¥ —Ç–∞–∫—Ç–∏–∫–∏ –≤–µ–¥–µ–Ω–Ω—è –±–æ—é –¥–æ —ñ–Ω—Å—Ç—Ä—É–∫—Ü—ñ–π –∑ –≤–∏–∫–æ—Ä–∏—Å—Ç–∞–Ω–Ω—è –∑–±—Ä–æ—ó, —Ä–æ–±–æ—Ç–∏ –∑ –≤–∏–±—É—Ö—ñ–≤–∫–æ—é —ñ –Ω–∞–¥–∞–Ω–Ω—è–º –º–µ–¥–∏—á–Ω–æ—ó –¥–æ–ø–æ–º–æ–≥–∏.
ü§ú [https://tmg-training.org.ua/](https://tmg-training.org.ua/)

üü©–ú—ñ–Ω–Ω–∞ —Å–ø—Ä–∞–≤–∞

YouTube-–ø—Ä–æ—î–∫—Ç Kurt Oberst –º—ñ—Å—Ç–∏—Ç—å —Å–µ—Ä—ñ—é –Ω–∞–≤—á–∞–ª—å–Ω–∏—Ö –≤—ñ–¥–µ–æ—Ñ—ñ–ª—å–º—ñ–≤, —è–∫—ñ —Å—Ç–æ—Å—É—é—Ç—å—Å—è –º—ñ–Ω–Ω–æ-–≤–∏–±—É—Ö–æ–≤–æ—ó —Å–ø—Ä–∞–≤–∏. –Ü–Ω–∂–µ–Ω–µ—Ä–Ω—ñ –±–æ—î–ø—Ä–∏–ø–∞—Å–∏, —Ä–æ–±–æ—Ç–∞ —â—É–ø–æ–º, —Ä–æ–∑—Ç—è–∂–∫–∏ —ñ —Ç–∞–∫–µ —ñ–Ω—à–µ. 
ü§ú [https://www.youtube.com/@partyzan2006/videos](https://www.youtube.com/@partyzan2006/videos)

üü©–ü—Å–∏—Ö–æ–ª–æ–≥—ñ—á–Ω–∞ –¥–æ–ø–æ–º–æ–≥–∞

–©–µ –æ–¥–∏–Ω –æ–Ω–ª–∞–π–Ω-–∫—É—Ä—Å –≤—ñ–¥ Prometheus –ø—ñ–¥ –Ω–∞–∑–≤–æ—é ¬´–ë–∞–∑–æ–≤–∞ –ø—Å–∏—Ö–æ–ª–æ–≥—ñ—á–Ω–∞ –¥–æ–ø–æ–º–æ–≥–∞ –≤ —É–º–æ–≤–∞—Ö –≤—ñ–π–Ω–∏¬ª. –ü–µ—Ä—à–∏–π –º–æ–¥—É–ª—å –∫—É—Ä—Å—É ‚Äì ¬´–ß–µ—Ä–≤–æ–Ω–∞ –∑–æ–Ω–∞¬ª ‚Äì –ø—Ä–∏—Å–≤—è—á–µ–Ω–∏–π —Ä–æ–±–æ—Ç—ñ –∑ –∫—Ä–∏–∑–æ–≤–∏–º–∏ —Å—Ç–∞–Ω–∞–º–∏, –¥—Ä—É–≥–∏–π –º–æ–¥—É–ª—å ‚Äì  ¬´–ñ–æ–≤—Ç–∞ –∑–æ–Ω–∞¬ª ‚Äì —Ä–æ–∑–∫—Ä–∏–≤–∞—î —Å–ø–æ—Å–æ–±–∏ —Å–ø—Ä–∞–≤–ª—è—Ç–∏—Å—è –∑ –ø–æ–º—ñ—Ä–Ω–∏–º —Å—Ç—Ä–µ—Å–æ–º, –∞ —Ç—Ä–µ—Ç—ñ–π –±–ª–æ–∫ ‚Äì ¬´–ó–µ–ª–µ–Ω–∞ –∑–æ–Ω–∞¬ª ‚Äì –Ω–∞–¥–∞—î –ø—Ä–∞–∫—Ç–∏–∫–∏ –¥–ª—è –ø–æ–≤–µ—Ä–Ω–µ–Ω–Ω—è –¥–æ –Ω–æ—Ä–º–∞–ª—å–Ω–æ–≥–æ –∂–∏—Ç—Ç—è –ø—ñ—Å–ª—è –ø–µ—Ä–µ–∂–∏—Ç–æ–≥–æ. 
ü§ú [https://courses.prometheus.org.ua/courses/course-v1:Prometheus+BPA101+2022_T2/course/](https://courses.prometheus.org.ua/courses/course-v1:Prometheus+BPA101+2022_T2/course/)

üü©–ö–µ—Ä—É–≤–∞–Ω–Ω—è –úavic 3 —Ç–∞ Autel EVO II

–û–Ω–ª–∞–π–Ω-–∫—É—Ä—Å –≤—ñ–¥ –§–æ–Ω–¥—É ¬´–ü–æ–≤–µ—Ä–Ω–∏—Å—å –∂–∏–≤–∏–º¬ª –Ω–∞ –ø–ª–∞—Ç—Ñ–æ—Ä–º—ñ Prometheus –Ω–∞–¥–∞—î –æ—Å–Ω–æ–≤–∏ —Ç–∞–∫—Ç–∏–∫–∏ –∑–∞—Å—Ç–æ—Å—É–≤–∞–Ω–Ω—è –∫–æ–ø—Ç–µ—Ä—ñ–≤ DJI –úavic 3 —Ç–∞ Autel EVO II —É –±–æ–π–æ–≤–∏—Ö —É–º–æ–≤–∞—Ö. –ö—É—Ä—Å –Ω–µ –º—ñ—Å—Ç–∏—Ç—å –≤–∏—á–µ—Ä–ø–Ω–∏—Ö –∑–Ω–∞–Ω—å, –Ω–µ–æ–±—Ö—ñ–¥–Ω–∏—Ö –æ–ø–µ—Ä–∞—Ç–æ—Ä—É –∫–≤–∞–¥—Ä–æ–∫–æ–ø—Ç–µ—Ä–∞, –∞–ª–µ –¥–∞—î –∫–æ–Ω—Ü–µ–Ω—Ç—Ä–æ–≤–∞–Ω—É –±–∞–∑—É, –¥–æ—Å—Ç–∞—Ç–Ω—é –¥–ª—è –ø–æ—á–∞—Ç–∫—É —Ä–æ–±–æ—Ç–∏.
ü§ú [https://courses.prometheus.org.ua/courses/course-v1:Prometheus+COPTER101+2022_T3/about](https://courses.prometheus.org.ua/courses/course-v1:Prometheus+COPTER101+2022_T3/about)