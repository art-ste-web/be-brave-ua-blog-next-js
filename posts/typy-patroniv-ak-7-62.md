---
title: 'Типи патронів 7,62х39'
excerpt: 'Огляд типів боєприпасів 7,62х39'
description : ""
date: '2022-11-20'
cover_image: '/images/posts/zbroya/ak-ammo.jpeg'
tags: [зброя]
slug : "typy-patroniv-ak-7-62"
author : ""
categories : ["стрільба"]
draft : false
---


В цій публікації розглянуті патрони типу 7,62х39 для стрільби з АК. 

Патрон 7,62х39 розроблений для автомата Калашникова,
прийнятий на озброєння разом з АК в 1949 році.
Удосконалення патрона проводилося в 1980-90-х у напрямку підвищення пробивної дії, а також збільшення дальності трасування та уповільнення займання трасера.
Використовується для стрільби з АКМ/АКМС та російських АК-103/104 та АК-15, а також РПК.

Наведені в публікації 7,62х39 БП та ПРС почали виготовлятися в рф після 2000-х, тому в лавах ЗСУ можуть зустрічатися в якості трофеїв.

## 7,62х39 ПС

![7,62х39 ПС](/images/posts/zbroya/7_62/7_62x39-ps.jpg)

**Патрон зі звичайною кулею.**
Патрон з кулею зі сталевим сердечником призначений для ураження живої сили. Починаючи
з 1989 року, почали застосовувати термозміцнений сердечник підвищеної твердості. Пробивна дія
куль зросла в 1,5-2 рази. Від патронів з не термозміцненим осердям можна відрізнити
за роком випуску.
Відмінного забарвлення не мають.

## 7,62х39 T-45

![7,62х39 T-45](/images/posts/zbroya/7_62/7_62x39-t-45.jpg)

**Патрон з трасуючою кулею.**
Призначений для цілевказівки та коригування
вогню на дальностях стрільби до 800 м, а також
для ураження живої сили. При попаданні в легко-
займисті предмети можливий підпал.
Головна частина кулі пофарбована в зелений
колір.

## 7,62х39 БЗ (З)

![7,62х39 БЗ](/images/posts/zbroya/7_62/7_62x39-bz.jpg)

**Патрон з запалювальною (3) та бронебійно-запалювальною (БЗ) кулею.**
Призначений для ураження легкоброньованих цілей, запалення пального, що знаходиться за
бронею або в товстостінній тарі, і для ураження живої сили, що перебуває за легкими броньовими
прикриттями.
Головна частина БЗ кулі пофарбована в чорний колір з червоним паском, а 7,62х39 3 – пофарбована в
червоний.

## 7,62х39 УС

![7,62х39 ус](/images/posts/zbroya/7_62/7_62x39-us.jpg)

**Патрон з кулею зі зменшеною швидкістю.**
Призначений для використання разом з ПБС-1. Забезпечує безшумну прицільну стрільбу з АКМ на дальності до 400 м.
Головна частина кулі - чорна із зеленим паском.

## 7,62х39 БП

![7,62х39 бп](/images/posts/zbroya/7_62/7_62x39-bp.jpg)

**Патрон з бронебійною кулею.**
Бронебійна куля забезпечує ураження живих цілей у засобах індивідуального бронезахисту, розташованих відкрито або за легкими укриттями, різних вогневих засобів та неброньованої техніки.
Головна частина кулі - чорна.

## 7,62х39 ПРС

![7,62х39 ПРС](/images/posts/zbroya/7_62/7_62x39-prs.jpg)

**Патрон з кулею пониженої рикошетної здатності.**
При влучанні у тверді перепони зминаються, швидко втрачають швидкість і не дають такої
кількості небезпечних рикошетів, як кулі зі сталевим осердям.
Відмінного забарвлення куля не має, але на донці гільзи разом із номером заводу та роком виготовлення є таврування «ПРС».

## 7,62х39 ХОЛОСТИЙ

![7,62х39 холостий](/images/posts/zbroya/7_62/7_62x39-hol.jpg)

**Патрон призначений для імітації звуку пострілу.**
Спільно з втулкою для холостої стрільби, що нагвинчується на дульну частину ствола дозволяє створювати необхідний тиск порохових газів у каналі ствола, що забезпечує роботу рухомих частин автоматики зброї.

## 7,62х39 УЧ

![7,62х39 учбовий](/images/posts/zbroya/7_62/7_62x39-uch.jpg)

**Учбовий патрон. Призначений для навчання прийомів заряджання зброї, пострілу та спорядження магазинів.**
Виконаний з використанням основних деталей патрона із звичайною кулею зі сталевим сердечником, але не містить порохового заряду і має
охолощений капсуль-запальник.
Куля навчального патрона відмінного фарбування не має, але на гільзі патрона виконані чотири
симетрично розташовані поздовжні видавки.

